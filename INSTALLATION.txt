Postup nasazení:

1.	Instalace redakčního systému Wordpress

Z oficiálních stránek stáhneme českou mutaci redakčního systému, aktuální verze v době psaní práce je 5.1.1. Extrahujeme obsah adresáře wordpress ze staženého archívu do adresáře, pro který je nastaven přístup přes webový server. V případě sdíleného serveru provedeme nahrání obsahu adresáře wordpress přes FTP (SFTP) do adresáře web nebo www (dle hostingu). Poté spustíme prohlížeč a zadáme adresu webového serveru, v případě sdíleného serveru námi vybranou doménu.
V prohlížeči se zobrazí instalační program, kde zadáme připojení k databázi, název a popis aplikace, zřídíme účet správce aplikace. Když je instalace dokončena, můžeme se přihlásit jako správce do admin-zóny.
 https://cs.wordpress.org/ 

 2.	Implementace šablony
 
V levém menu vybereme položku Vzhled a v něm Šablony. Na stránce Správa šablon stiskneme na tlačítko instalovat, dále tlačítko Nahrát šablonu a vybereme soubor se šablonou, který je dostupný v github repozitáři URL: https://github.com/afatoga/Ankety-obec.

3.	Integrace rozšíření do aplikace

V repozitáři šablony je adresář vm_plugins, kde jsou umístěna všechna rozšíření, se kterými aplikace pracuje. Adresář mu-plugins vyjměte a přemístěte do adresáře wp-content. Ostatních 6 adresářů umístěte do adresáře wp-content/plugins.
Následně v admin-zóně vyberte v menu položku Pluginy a otevřete stránku Přehled pluginů, zde postupně v libovolném pořadí aktivujte dostupná rozšíření. V záložce Automaticky aktivované může zkontrolovat přítomnost rozšíření Password bcrypt.

4.	Nastavení a použití rozšíření

Editor uživatelský rolí naleznou v menu pod položkou Uživatelé, zde je nutné přidat nové nebo upravit existující role a přiřadit k nim povolené operace. V nastavení rozšíření User Submitted Posts se upravuje zobrazovaný formulář, vlastnosti přidaných příspěvků a e-mailové upozornění moderátora.
Posledním konfigurovatelným rozšířením pro správný běh aplikace je vytvoření navigačního menu, nalezneme jej v předvolbě Vzhled, volba Menu. Na této stránce vytvoříme nové menu, a u jednotlivých položek můžeme díky rozšíření User Menus nastavit viditelnost pouze pro přihlášené uživatele.
Po důkladném nastavení všech komponent aplikace je vhodné vytvořit zálohu nebo automatické zálohování v předvolbě Nástroje, volba Zálohování.

5.	Přiřazení stránkových šablon k jednotlivým stránkám

V admin-zóně, v přehledu stránek vytvoříme stránky a přiřadíme jim speciálně nadefinované šablony vm_userPostSubmit pro stránku Podat projekt a vm_userRegistration pro stránku Registrace. Pro stránku Registrace dále přiřadíme uživatelská pole vm_registrationRECAPTCHAsecret a vm_registrationRECAPTCHAsite pro inicializaci reCAPTCHA ověřování. Pro stránku Podat projekt přiřadíme uživatelské pole vm_userMustBeLoggedIn, jedná se o textovou hlášku, že uživatel musí být přihlášen. Na Úvodní stránce musíme definovat nadpis pravého sloupce uživatelským polem vm_sidebarTitle.

6.	Doplnění obsahů pro jednotlivé stránky

Posledním bodem nasazení jsou texty, obrázky a vizuální kompozice, všechny operace související s tímto bodem můžou vykonávat uživatelé s rolemi moderátor nebo správce aplikace.

7.	Stahování výsledků hlasování

K tomuto účelu je připravena volba CSV export v admin-zóně.